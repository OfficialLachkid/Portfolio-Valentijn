# Personal Development Plan - Studio Dark Tech

## **Analyseren**

Analyseren mag ik wat meer doen. Ik beslis vaak snel welke methode ik
wil gebruiken en begin direct met bouwen.\
Analyseren is voor mij een lastig onderdeel omdat ik dit *kortom saai*
vind.

## **Adviseren**

Ik bied mij altijd aan voor hulp aan teamgenoten, klasgenoten en zelfs
in het dagelijks leven.\
Ik vind het juist lastig om **niet** te helpen als iemand erom vraagt of
als ik zie dat iets moeizaam gaat.\
Tijdens vorig semester was ons team lang bezig met discussiëren over hoe
we het project zouden indelen --- hier nam ik het voortouw door te
zeggen:\
**"Dit gaan we doen en dit is hoe we het gaan doen."**

## **Ontwerpen**

Ik vind het leuk om mijn ideeën uit te bouwen zodat anderen mijn
denkwijze beter begrijpen.\
Ook heb ik plezier in het maken van *flowcharts* --- dit helpt mij om
mijn aanpak te visualiseren en fouten vroegtijdig te ontdekken.

## **Realiseren**

Het maken van dingen (vooral code) vind ik geweldig.\
Het is heerlijk om dingen te creëren, maar nóg mooier om je creatie
daadwerkelijk te zien werken.

## **Manage & Control**

Ik werk graag met **versiebeheer**, branches en documentatie.\
Vorig semester zat ik bovenop de overdrachtsdocumentatie en
versiecontrole voor een schone werkomgeving en duidelijke
overdraagbaarheid voor het volgende team.

## **Persoonlijk Leiderschap**

Kiezen voor mijzelf is geen probleem.\
Wat ik soms lastig vind is taken loslaten, uit angst dat iets fout gaat
of niet goed aansluit op bestaande code.\
Dit kan mijn leerproces vertragen.

------------------------------------------------------------------------

# **Dark Tech Leerdoel**

Als team willen wij verbeteren in het analyseren van de benodigdheden en
behoeften van de doelgroep.\
We willen doelgerichter en actiever samenwerken met de doelgroep.\
Daarom voeren we elke sprint een grootschalige test uit met een testbaar
prototype.

------------------------------------------------------------------------

# **AI Engineer --- Algemeen Leerdoel**

Als AI engineer vergroot ik in de komende 6 maanden mijn kennis en
vaardigheden in het integreren van **AI- en Computer Vision-modellen**
(zoals CNN) in projecten, zodat ik AI-technologie *doelgericht,
technisch verantwoord en ethisch bewust* kan toepassen.

Ik leer de technische werking, toepassing en beperkingen van AI
begrijpen, en onderzoek de maatschappelijke kansen (**light tech**) en
risico's (**dark tech**).

------------------------------------------------------------------------

## **Toelichting**

Ik leer AI/LLM-modellen selecteren, testen en stapsgewijs implementeren
in een groepsproject.\
Daarnaast oefen ik met dataverzameling (zoals facial recognition) en
reflecteer ik op maatschappelijke en technische kwesties.

------------------------------------------------------------------------

# **SMART-Opstel**

### **Specifiek**

Ik ontwikkel vaardigheden in het analyseren, configureren en toepassen
van minimaal **drie AI/LLM-modellen**, inclusief technische én ethische
beoordeling.

### **Meetbaar**

Mijn leerproces is zichtbaar in mijn portfolio met: - analyses\
- experimenten\
- reflecties\
- documentatie van groei

### **Acceptabel**

Het leerdoel past bij mijn rol als AI engineer en versterkt mijn
competenties in verantwoord AI-gebruik.

### **Realistisch**

Ik besteed **4--6 uur per week** aan onderzoek, experimenteren en
documenteren.

### **Tijdgebonden**

Aan het eind van dit semester lever ik een verslag in waarmee ik mijn
ontwikkeling aantoont.

------------------------------------------------------------------------

# **Quiz Reflectie**

Tijdens de quiz merkte ik dat ik nog veel AI-termen niet kende.\
Hoewel de vragen eenvoudig waren, kostte het moeite door onbekende
terminologie.\
Om professioneel mee te kunnen praten met een product owner wil ik beter
bekend worden met veelgebruikte AI- en LLM-termen.

------------------------------------------------------------------------

# **Reflectie Sprint 1**

De eerste drie weken stonden in het teken van onderzoek naar afzondering
(koptelefoons/oortjes) en sociale interactie onder jongeren.\
Ik onderzocht de inzetbaarheid van AI voor onze prototypes, zoals het
verbinden van Amsterdam-Noord & Zuid via schermen met camera's.\
Hierbij kan AI passerende mensen tellen, koptelefoons detecteren, en
trends volgen.

Hoewel we nog veel speculeerden, voelde het alsof ik niet gericht bezig
was met AI-implementatie.\
Daarom ben ik mij breder gaan ontwikkelen, zoals in mijn werk met
**n8n**.

------------------------------------------------------------------------

# **Sprint 2 Reflectie**

### **Plan aan het Begin**

Ik wilde een LLM implementeren in één van onze prototypes, gericht op
**facial recognition** binnen de Portals.

### **Wat Heb Ik Gedaan?**

Ik onderzocht implementatiemethoden via tutorials (Raspberry Pi,
Arduino, Python).\
Ook besprak ik mijn twijfels met mijn team, vooral omdat de Portals
weinig potentie bleken te hebben.

Daarnaast werkte ik aan n8n voor mijn eigen bedrijf: - prompts
verbeteren\
- streaming responses\
- voice call agents via VAPI\
- kosteninschattingen maken

Ik ga een GitHub-website maken om al mijn progressie zichtbaar te maken.

### **Plan Voor De Volgende Sprint**

Na Society 5.0 bleek de **gesprekscoupé** het populairst. De Portals
vallen af.\
We kregen ideeën zoals het maken van een **digitale game**, wat ons
sterk aanspreekt.

Ik richt mij daarom op: - **NPC AI**\
- gedrag, animaties, interacties\
- onderzoek naar technieken

Binnen n8n wil ik werken met databases voor content, productinformatie
en AI-gegenereerde opdrachten.

### **Waarom Pas Ik Mijn Leerdoel Aan?**

Omdat het project geen ruimte meer biedt voor LLM-implementatie, maar de
game juist veel kansen biedt voor AI-gestuurde NPC's.\
Daarnaast wil ik AI gebruiken om dynamische opdrachten te genereren voor
**Teddy de Teddybeer**.

------------------------------------------------------------------------

# **Aangepast Leerdoel --- AI Engineer**

## **Algemeen Leerdoel**

Dit semester vergroot ik mijn kennis in het ontwikkelen en toepassen van
AI-systemen binnen interactieve omgevingen zoals n8n en onze toekomstige
game.\
Ik richt mij op: - realistisch NPC-gedrag\
- animaties\
- interacties\
- AI-gegenereerde opdrachten die worden opgeslagen in een database\
- een AI-gestuurde Teddy via QR-code\
- ontwikkeling van voice call agents

## **Toelichting**

Ik verdiep mij in NPC-gedrag, AI-contentgeneratie en voice call agents.\
Daarnaast onderzoek ik failsafe-systemen, LTS en "levende" systemen.\
Mijn bevindingen documenteer ik op mijn portfolio-website.

------------------------------------------------------------------------

# **SMART-Opstel (Aangepast)**

### **Specifiek**

Ik ontwikkel AI-logica voor NPC's en een AI-systeem dat automatisch
sociale opdrachten genereert en opslaat in een database.

### **Meetbaar**

Voortgang blijkt uit: - werkende NPC AI\
- operationele voice call agent in n8n\
- functionerend opdrachten-systeem voor Teddy\
- documentatie op mijn portfolio

### **Acceptabel**

Dit versterkt mijn rol als AI Engineer en sluit aan bij zowel technische
als maatschappelijke doelen.

### **Realistisch**

Ik werk **4 uur per week** aan onderzoek, ontwerp, testen en
documentatie.

### **Tijdgebonden**

Aan het eind van het semester lever ik werkende prototypes en een
reflectieverslag in.